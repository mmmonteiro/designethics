
# Etiske retningslinjer for designere

* [En designer er først og fremst et menneske](#en-designer-er-først-og-fremst-et-menneske)
* [En designer er ansvarlig for det de lager](#en-designer-er-ansvarlig-for-det-de-lager)
* [En designer verdsetter innflytelse over form](#en-designer-verdsetter-innflytelse-over-form)
* [En designer er forpliktet å gi sine oppdragsgivere sine råd og ikke kun sitt arbeid](#en-designer-er-forpliktet-å-gi-sine-oppdragsgivere-sine-råd-og-ikke-kun-sitt-arbeid)
* [En designer ønsker kritikk](#en-designer-ønsker-kritikk)
* [En designer søker å kjenne de man designer for](#en-designer-søker-å-kjenne-de-man-designer-for)
* [En designer tror ikke på unntakstilfeller](#en-designer-tror-ikke-på-unntakstilfeller)
* [En designer er en del av et profesjonelt felleskap](#en-designer-er-en-del-av-et-profesjonelt-felleskap)
* [En designer ønsker et mangfoldig og kompetitiv felt](#en-designer-ønsker-et-mangfoldig-og-kompetitiv-felt)
* [En designer tar seg tid til selv-refleksjon](#en-designer-tar-seg-tid-til-selv-refleksjon)

***

### Designere er først og fremst mennesker
Du er et menneske, før du er en designer. Som alle andre mennesker på jorda, er du en del av den sosiale kontrakten. Vi deler planeten. Når du velger å være en designer, velger du å påvirke de som kommer i kontakt med arbeidet ditt. Du kan enten hjelpe dem eller skade dem med dine handlinger. Innflytelsen du har på samfunnet med ditt arbeid, bør alltid være et hovedannliggende i arbeidet ditt.

Alle mennesker på denne planeten er forpliktet til å gjøre sitt beste for å etterlate kloden i en bedre tilstand enn den de kom til. Designere kan ikke frasi seg dette ansvaret.

Dersom arbeidet ditt er avhengig av inntekstforskjeller og sosiale klasser for å lykkes, så gjør du en dårlig jobb som medborger, og derfor også en designer.

### Designere er ansvarlig for det de lager

Design er en handling. Du er ansvarlig for det du introduserer til verden. Ditt navn står på det. Og selv om det er umulig å forutsi hvordan ditt arbeid blir brukt, så bør det ikke være en overraskelse når arbeid som er ment å skade noen også oppfyller sin hensikt. Vi kan ikke være overrasket når noen blir drept av et skytevåpen vi har designet. Vi kan ikke være overrasket av at en database som vi har designet for å katalogisere innvandrere brukes for å depotere disse. Vi fratrer ansvaret vårt når vi bevisst lager noe viss hensikt er å skade. Når vi velger å være ignorante for hvilken innflytelse noe vi lager kan ha, og noen blir skadet av det, er vi dobbelt skyldig.

Arbeidet du tar inn i verden utgjør ditt ettermæle. Det vil leve lenger enn deg. Og det vil snakke for deg.

### Designere verdsetter virkning over form

Vi må frykte konsekvensene av det vi lager, mer enn å elske våre lure ideer.

Design eksisterer ikke i et tomrom. Samfunnet er det største systemet vi kan ha innflytelse på og alt vu gjør er en del av dette systemet, det gode så vel som det dårlige. I det ytterste må vi vurdere verdien av arbeidet vårt i lys av innflytelsen det har, før noen estetiske hensyn. Noe som er formet for å skade folk kan ikke kalles godt design, uavhengig av hvor estetisk det føles, fordi å lage dette bra, betyr at det må lages for å skade andre. Det er ingenting designet av et totalitært regime som er godt design, fordi det har blitt designet av et totalitært regime.

### Designere er forpliktet å gi sine oppdragsgivere sine råd og ikke kun sitt arbeid

Når du har fått oppdraget for å designe noe, er du hyret inn for din ekspertise. Din jobb er ikke kun å lage noe, men også å vurdere hvilken innvirkning det vil ha. Din jobb er å formidle denne vurderingen til din arbeids- eller oppdragsgiver. Og dersom den innvirkningen er negativ, er din jobb å si fra om dette til din oppdragsgiver underveis, og om mulig, eliminere den negative innvirkningen arbeidet måtte ha. Dersom det er umulig å forhindre denne negative innvirkningen, er det din jobb å hindre det fra å se dagens lys. Med andre ord, du er ikke hyret inn for å grave en grøft, men for å evaluere de økonomiske, sosiale, og miljømessige konsekvensene av denne grøften. Dersom den ikke oppfyller disse kravene, er det din jobb å ødelegge spadene. 

En designer bruker sin ekspertise for andre uten å være en tjener. Det å si nei er en designegenskap. Det å spørre hvorfor er en designegenskap. Å himle med øynene er ikke en designegenskap. Å spørre deg selv hvorfor vi lager noe er et uendelig bedre spørsmål enn å spørre seg selv om vi kan lage det.

### Designere ønsker kritikk

Ingen etiske retningslinjer skal beskytte arbeidet ditt mot kritikk, om det er fra oppdragsgivere, det offentlige, eller andre designere. Du skal i stedet for ønske kritikk velkommen slik at du kan gjøre bedre arbeid i fremtiden. Dersom det du gjør er så skjørt at det ikke kan overleve kritikk, så burde det ikke eksistere. Tiden for å skrinlegge arbeidet er før det kommer ut i verden. Og vær åpen for at den kritikken kan komme fra hvor som helst.

Kritikkens rolle, når den er riktig gitt, er å evaluere og forbedre arbeidet. Kritikk er en gave. Den gjør godt arbeid bedre. Den hindrer dårlig arbeid å se dagens lys.

Kritikk bør etterspørres og ønskes velkommen på hvert eneste steg av designprosesssen. Du kan ikke reparere en kake som allerede er bakt. Men du kan øke sannsynligheten for at prosjektet går bra dersom du får tilbakemeldinger tidlig og ofte. Det er ditt ansvar å spørre etter dette.

### Designere søker å kjenne de man designer for

Design er den internasjonale løsningen til et problem innenfor visse rammer. For å vite om du løser disse problemene på en tilfredsstillende måte er du nødt til å møte personene som har dem. Og dersom du er en del av et arbeidsfelleskap, så bør det tilstrebe å gjenspeile disse menneskene. Jo mer et sånt felleskap kan gjenspeile de som det lager noe for, jo mer grundig kan de løse disse problemene. De kan komme til problemet fra et annet perspektiv, med forskjellige bakgrunner, med forskjellige behov og erfaringer. Noen med kun ett perspektiv vil aldri forstå rammene de må designe for så bra som noen med flere perspektiver.

Hva med empati? Empati er et fint ord for ekskludering. Dersom du ønsker å vite hvordan kvinner vil bruke noe du lager, få en kvinne til å ta del i det felleskapet som lager det.

### Designere tror ikke på unntakstilfeller

Når du avgjør hvem du designer for, avgjør du også hvem du ikke designer for. I mange år har vi henvist til folk som ikke er nødvendige for produktets suksess som «unntakstilfeller». Vi har marginalisert folk. Og vi valgt at dette var folk i verden som det ikke var verdt å løse problemene for.

Facebook hevder nå å ha to milliarder brukere. 1 prosent av to milliarder brukere, som de fleste designere regner som unntakstilfeller, er 20 millioner folk. Dette er folkene i ytterkantene.

“When you call something an edge case, you’re really just defining the limits of what you care about.” — Eric Meyer

Dette er transpersoner, som blir faller utenfor i prosjekter som krever «ekte navn». Dette er enslige mødre som faller utenfor når «begge foreldre må signere». Dette er eldre innvandrere som møter opp til valg, men finner ikke valgsedler i deres eget språk. 

De er ikke unntaktstilfeller. De er mennesker, og vi skylder dem vårt beste arbeid.

### Designere utgjør et profesjonelt felleskap

Du er en del av et profesjonelt felleskap og hvordan du opptrer og gjør din jobb påvirker alle i dette felleskapet. Akkurat som at stigende tidevann påvirker alle båtene, så vil det å drite i bassenget påvirke alle som svømmer der. Dersom du er uærlig med en kunde eller arbeidsgiver, vil designeren etter deg betale for det. Om du jobber gratis, vil designeren etter deg forventes å gjøre det samme. Dersom du ikke avstår fra å gjøre dårlig arbeid, vil designeren etter deg jobbe dobbelt så hardt for å gjøre opp for det.

Mens en designer har en etisk forpliktelse til å tjene til livets opphold så godt de kan, vil det å gjøre det på andre designeres bekostning påvirke oss alle negativt. Aldri hold en annen designer foran deg for å din agenda igjennom. Dette innebærer offentlige redesign av andres arbeid, spesifikasjonsarbeid, uoppfordret arbeid, og plagiat. 

En designer ønsker å bygge felleskapet, ikke splitte det.

### Designere ønsker et mangfoldig og kompetitiv felt

En designer ønsker å lære gjennom hele sin karriere. Det innebærer å konfrontere hva man ikke vet. Det betyr å lytte til andre menneskers erfaringer. Det betyr å invitere og oppfordre folk fra andre bakgrunner og kulturer. Det betyr å gi plass rundt bordet til folk som historisk sett har blitt holdt nede. Vi må gi plass i vårt yrke til de som tradisjonelt sett har blitt marginalisert. Mangfold fører til bedre resultater og løsninger. Mangfold fører til bedre design.

En designer holder egoet sitt under kontroll, vet når man skal holde munn og lytte, er klar over sine egne fordommer og ønsker å få dem utfordret, og sloss for å gjøre plass til de som har blitt tiet.

### Designere tar seg tid til selv-refleksjon

Ingen designere våkner opp en dag og bestemmer seg for å hive etikken ut av vindu. Det skjer sakte, med et og et skritt på gyngende grunn. Det er en rekke av små avgjørelser som virker greie der og da, men før du vet ordet av det designer du filtreringsgrensesnittet til en nettbutikks våpenseksjon.

Ta tiden til selvrefleksjon ved jevne mellomrom. Evaluer beslutningene du har tatt nylig. Er du sann mot den du er? Eller driver du sakte med å flytte dine etiske grenser sammen med lønnsforhøyelser og opsjoner?

Styrer du i feil retning? Fiks det. Er arbeidsplassen din en uetisk avgrunn. Finn deg en ny arbeidsplass.

Din jobb er et valg. Vennligst gjør det rett.
