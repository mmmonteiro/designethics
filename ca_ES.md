# Codi Ètic del Dissenyador

- [Un/a dissenyador/a és primer de tot un ésser humà.](abans-que-dissenyador/a,-ets-un-ésser-humà)
- [Un/a dissenyador/a és responsable de la feina que publica.](un/a-dissenyador/a-es-responsable-de-la-feina-que-publica)
- [Un/a dissenyador/a valora l'impacte per sobre de la forma.](un/a-dissenyador/a-valora-l'impacte-per-sobre-de-la-forma)
- [Un/a dissenyador/a ha de proporcionar a la gent que el/la contracta no nomès el seu treball, si no també el seu consell.](un/a-dissenyador/a-ha-de-proporcionar-a-la-gent-que-el/la-contracta-no-nomès-la-seva-feina,-si-no-també-el-seu-consell)
- [Un/a dissenyador/a agraeix les crítiques.](un/a-dissenyador/a-agraeix-les-crítiques)
- [Un/a dissenyador/a s'esforça per conèixer a la seva audiència.](un/a-dissenyador/a-s'esforça-per-conèixer-a-la-seva-audiència)
- [Un/a dissenyador/a no creu en les excepcions.](un/a-dissenyador/a-no-creu-en-les-excepcions)
- [Un/a dissenyador/a és part d'una comunitat professional.](Un/a-dissenyador/a-és-part-d'una-comunitat-professional)
- [Un/a dissenyador/a agraeix un entorn divers i competitiu.](un/a-dissenyador/a-agraeix-un-entorn-divers-i-competitiu)
- [Un/a dissenyador/a dedica temps a la introspecció.](un/a-dissenyador/a-dedica-temps-a-la-introspecció)


### Abans que dissenyador/a, ets un ésser humà. 

Com qualsevol altre ésser humà en aquest planeta, ets part d'un contracte social. Compartim un planeta. Triant ser dissenyador/a estàs triant tenir un impacte en les persones que entren en contacte amb la teva feina, pots ajudar-les o perjudicar-les amb les teves accions. L'efecte del que poses en el teixit social ha de ser sempre una consideració clau en la teva feina.

Cada ésser humà en aquest planeta està obligat a fer tot el possible per a deixar-lo en millor estat del que l'ha trobat. Els/les dissenyadors/es no poden deixar de participar-hi.

Quan l'èxit de la feina que fas depèn d'una desigualtat d'ingressos o de distincions de classe, estàs fallant en la teva feina com a ciutadà, i per tant com a dissenyador/a.

### Un/a dissenyador/a és responsable de la feina que publica.

El disseny és una disciplina d'acció. Ets responsable del que poses al món. Té el teu nom. I mentre que és certament impossible predir com qualsevol de les teves feines pot ser utilitzada, no hauria de ser una sorpresa quan la feina destinada a fer mal a algú compleix la seva missió. No podem sorprendre'ns quan una arma que dissenyem mata a algú. No podem sorprendre'ns quan una base de dades que dissenyem per a catalogar a immigrants fa que aquests immigrants siguin deportats. Quan ignorantment produïm una feina que perjudica a uns altres perquè no considerem les ramificacions completes d'aquesta feina, som doblement culpables.

La feina que portes al món és el teu llegat. Viurà més que tu. I parlarà per tu.

### Un/a dissenyador/a valora l'impacte per sobre de la forma.

Hem de témer les conseqüències del nostre treball més del que estimem la intel·ligència de les nostres idees.

El disseny no existeix en un buit. La societat és el major sistema sobre el qual podem tenir impacte i tot el que fas, bo i dolent, és part d'aquest sistema. Al final hem de jutjar el valor de la nostra feina basat en aquest impacte, més que en consideracions estètiques. No es pot dir que un objecte que és dissenyat per a fer mal a altres persones està ben dissenyat, sense importar com d'estèticament agradable sigui, perquè dissenyar-ho bé vol dir dissenyar-ho per a a fer mal als altres. Res que un règim totalitari dissenya està ben dissenyat, perquè ha estat dissenyat per un règim totalitari.

### Un/a dissenyador/a ha de proporcionar a la gent que el/la contracta no nomès la seva feina, si no també el seu consell.

Quan et contracten per a dissenyar alguna cosa, et contracten per la teva experiència. La teva feina no és només produir aquest disseny sinó avaluar l'impacte d'aquest disseny. La teva feina és transmetre l'impacte d'aquest disseny al teu client. I si aquest impacte fos negatiu, és la teva feina transmetre-ho així al teu client juntament amb una forma, si és possible, d'eliminar l'impacte negatiu del disseny. Si és impossible eliminar l'impacte negatiu del disseny, és la teva feina fer que no vegi la llum. En altres paraules, no et contracten només per a cavar una rasa, sinó per a avaluar l'impacte econòmic, sociològic, i ecològic d'aquesta rasa. Si la rasa falla, és la teva feina destruir les pales.

Un/a dissenyador/a posa la seva experiència al servei dels altres sense convertir-se en un criat. Dir "no" és una tècnica de disseny. Preguntar "per què" és una tècnica de disseny. Posar els ulls en blanc no ho és. Preguntar-nos per què estem fent alguna cosa és una pregunta infinitament millor que preguntar-nos si podem fer-ho.

### Un/a dissenyador/a agraeix les crítiques.

Cap codi ètic ha de protegir la teva feina de la crítica, ja sigui de clients, del públic, o d'altres dissenyadors. En canvi, hauries d'encoratjar la crítica per a crear millors projectes en el futur. Si la teva feina és tan fràgil que no pot suportar la crítica, aquesta no hauria d'existir. El moment de comprovar l'estat de les rodes del teu treball ve abans que aquestes rodes surtin a la carretera. Sigues obert/a a la crítica, vingui d'on vingui.

El paper de la crítica, quan es dóna apropiadament, és avaluar i millorar la teva feina. La crítica és un regal. Fa que una bona feina sigui millor encara. Evita que les feines dolentes vegin la llum.

La crítica ha de ser sol·licitada i benvinguda en cada pas del procés de disseny. No pots arreglar un pastís una vegada ja l'has posat al forn. Però pots augmentar les probabilitats que el teu projecte tingui èxit tenint feedback primerenc i sovint. És la teva responsabilitat demanar crítiques.

### Un/a dissenyador/a s'esforça per conèixer a la seva audiència.

El disseny és la solució intencional a un problema dins d'un conjunt de restriccions. Per a saber si estàs resolent aquests problemes necessites conèixer a les persones que els estan tenint. I si ets part d'un equip, el teu equip ha d'esforçar-se per a reflectir a aquestes persones. Com més pugui reflectir un equip a les persones per a les quals està solucionant un problema, més a fons pot resoldre aquest problema. Aquest equip pot afrontar un problema des de diferents punts de vista, des de diferents orígens, des de diferents conjunts de necessitats i experiències. Un equip amb un sol punt de vista mai entendrà les limitacions per a les quals necessiten dissenyar tan bé, com un equip amb múltiples punts de vista.

Què passa amb l'empatia? “Empatia” és un eufemisme d'“exclusió”. Si vols saber com utilitzarien les dones alguna cosa que estàs dissenyant, posa a una dona en l'equip de disseny.

### Un/a dissenyador/a no creu en les excepcions.

Quan decideixes per a qui estàs dissenyant, estàs fent una declaració implícita sobre per a qui no estàs dissenyant. Durant anys ens hem referit a les persones que no són crucials per a l'èxit dels nostres productes com a “edge cases o casos límit”. Fent això, estem marginant a la gent. I estem prenent la decisió de que hi ha gent al món per la qual no val la pena resoldre els seus problemes.

Facebook diu tenir en l'actualitat dosmil milions d'usuaris. L'u per cent de dosmil milions de persones, que en la majoria de productes es consideraria un “cas límit”, són vint milions de persones. Aquestes són les persones en els marges.

> “Quan anomenes a alguna cosa un edge case, realment estàs definint els
> límits del que t'importa.” — *Eric Meyer*

*Son les persones trans que queden atrapades en els marges dels projectes que requereixen “noms reals”. Són les mares solteres que queden atrapades en els marges de “tots dos pares han de signar” en les fulles de permís. Són els immigrants ancians que es presenten a votar i no poden obtenir paperetes en les seves llengües maternes.

No són casos límit. Són éssers humans, i els devem la nostra millor feina.

### Un/a dissenyador/a és part d'una comunitat professional.

Ets part d'una comunitat professional i la forma en què fas la teva feina i et comportes com a professional afecta a tothom en aquesta comunitat. Així com una marea creixent afecta a tots els vaixells, cagar-se a la piscina afecta a tots els nedadors. Si ets deshonest amb els clients, el/la dissenyador/a que vingui darrere teu pagarà les conseqüències. Si treballes gratis, s'esperarà que el/la dissenyador/a que vingui darrere teu faci el mateix. Si fas una mala feina, el/la dissenyador/a que vingui darrere teu haurà de treballar el doble de dur per a compensar-ho.

Mentre que un/a dissenyador/a té l'obligació ètica de guanyar-se la vida amb el millor de les seves habilitats i oportunitats, fer-ho a costa d'uns altres que comparteixen l'ofici ens perjudica a tots. No apunyalis per l'esquena a un/a altre dissenyador/a per al teu propi benefici. Això inclou redissenys públics de la feina d'una altra persona, treball especulatiu, treball no sol·licitat, i plagi.

Un/a dissenyador/a busca construir una comunitat, no dividir-la.

### Un/a dissenyador/a agraeix un entorn divers i competitiu.

Al llarg de tota la seva carrera, un/a dissenyador/a busca aprendre. Això significa afrontar el que no sap. Significa escoltar les experiències d'altres persones. Acollir i animar a les persones que provenen de diversos orígens i cultures. Fer lloc a la taula a persones històricament oprimides per la societat. Hem de deixar espai perquè les veus tradicionalment marginades siguin escoltades a la professió. La diversitat condueix a millors resultats i solucions. La diversitat porta a un millor disseny.

Un dissenyador manté el seu ego sota control, sap quan ha de callar i escoltar, és conscient dels seus propis biaixos i dóna la benvinguda al fet que siguin revisats, i lluita per a fer espai a aquells que han estat silenciats.

### Un/a dissenyador/a dedica temps a la introspecció.

Ningú es desperta un dia dissenyant per a tirar la seva ètica per la finestra. Succeeix lentament, un pendent que va relliscant cada vegada més. És una sèrie de petites decisions que fins i tot podrien semblar bones en el moment, i abans que t'en donis compte estàs dissenyant l'interfície per a filtar armes de la botiga en línia de Walmart.

Pren-te temps per a l'autoreflexió cada pocs mesos. Avalua les decisions que has pres recentment. Et mantens fidel a qui ets? O estàs movent lentament els teus objectius ètics amb cada augment de sou o opció de compra d'accions?

T'has desviat del rumb? Corregeix-ho. És el teu lloc de treball un infern sense ètica? Aconsegueix-ne un altre.

La teva feina és una elecció. Si us plau, fes-la bé.
